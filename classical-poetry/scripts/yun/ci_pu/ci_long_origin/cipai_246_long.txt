临江仙
格一
鹿虔扆
金锁重门荒苑静　绮窗愁对秋空　翠华一去寂无踪　玉楼歌吹　声断已随风
中仄中平平仄仄句中平中仄平平韵中平中仄仄平平韵中平中仄句中仄仄平平韵
烟月不知人事改　夜阑还照深宫　藕花相向野塘中　暗伤亡国　清露泣香红
中仄中平平仄仄句中平中仄平平韵中平中仄仄平平韵中平中仄句中仄仄平平韵

格二
格一（下阕换韵）
冷红飘起桃花片　青春意绪阑珊　画楼帘幕卷轻寒　酒馀人散　独自凭阑干
中平中仄平平仄句中平中仄平平韵中平中仄仄平平韵中平中仄句中仄仄平平韵
夕阳千里连芳草　萋萋愁杀王孙　　徘徊飞尽碧天云　凤笙何处　圆月照黄昏
中平中仄平平仄句中平中仄平平换韵中平中仄仄平平韵中平中仄句中仄仄平平韵

格三
格二
徐昌图
饮散离亭西去　浮生长恨飘蓬　回头烟柳渐重重　淡云孤雁远　寒日暮天红
中仄中平平仄句中平中仄平平韵中平中仄仄平平韵中平平仄仄句中仄仄平平韵
今夜画船何处　潮平淮月朦胧　酒醒人静奈愁浓　残灯孤枕梦　轻浪五更风
中仄中平平仄句中平中仄平平韵中平中仄仄平平韵中平平仄仄句中仄仄平平韵

格四
格三
苏轼
夜饮东坡醒复醉　归来仿佛三更　家童鼻息已雷鸣　敲门都不应　倚杖听江声
中仄中平平仄仄句中平中仄平平韵中平中仄仄平平韵中平平仄仄句中仄仄平平韵
长恨此身非我有　何时忘却营营　夜阑风静縠纹平　小舟从此逝　江海寄馀生
中仄中平平仄仄句中平中仄平平韵中平中仄仄平平韵中平平仄仄句中仄仄平平韵

