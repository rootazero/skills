木兰花
格五（木兰花慢）
柳永
拆桐花烂漫　乍疏雨　洗清明　正艳杏烧林　缃桃绣野　芳景如屏　倾城　尽寻胜去　骤雕鞍绀幰出郊坰
仄平平仄仄句仄平仄句仄平平韵仄中仄平平句中平仄仄句中仄平平韵平平韵仄平仄仄句仄平平仄仄仄平平韵
风暖繁弦脆管　万家竞奏新声
平仄平平仄仄句仄平仄仄平平韵
盈盈　斗草踏青　人艳冶　递逢迎　向路傍往往　遗簪堕珥　珠翠纵横　欢情　对佳丽地　信金罍罄竭玉山倾
平平韵仄仄中平韵平仄仄句仄平平韵仄中仄平平句中平仄仄句中仄平平韵平平韵仄平仄仄句仄平平仄仄仄平平韵
拚却明朝永日　画堂一枕春酲
平仄平平仄仄句仄平仄仄平平韵

格二
格五（木兰花慢）（少用一韵）
柳永
倚危楼伫立　乍萧索　晚晴初　渐素景衰残　风砧韵冷　霜叶红疏　云衢　见新雁过　奈佳人自别阻音书　　
仄平平仄仄句仄平仄句仄平平韵仄中仄平平句中平仄仄句中仄平平韵平平韵仄平仄仄句仄平平仄仄仄平平韵
空遣悲秋念远　寸肠万恨萦纡　
平仄平平仄仄句仄平仄仄平平韵
皇都　暗想欢游　成往事　动欷歔　念对酒当歌　低帏并枕　翻恁轻孤　归途　纵凝望处　但斜阳暮霭满平芜　
平平韵仄仄中平句平仄仄句仄平平韵仄中仄平平句中平仄仄句中仄平平韵平平韵仄平仄仄句仄平平仄仄仄平平韵
赢得无言悄悄　凭阑尽日踟蹰
平仄平平仄仄句仄平仄仄平平韵

格三
格五（木兰花慢）（变格）
吴文英
紫骝嘶冻草　晓云锁　岫眉颦　正蕙雪初销　松腰玉瘦　憔悴真真　轻藜渐穿险磴　步荒苔犹认瘗花痕　
仄平平仄仄句仄平仄读仄平平韵仄中仄平平句中平仄仄句中仄平平韵平平仄平仄仄句仄平平仄仄仄平平韵
古兴亡旧恨　半丘残日孤云　
平仄平平仄仄句仄平平仄平平韵
开尊　重吊吴魂　岚翠冷　洗微醺　问几曾夜宿　月明起看　剑水星纹　登临总成去客　更软红先有探芳人　
平平韵中仄平平韵平仄仄句仄平平韵仄中平仄仄句中平仄仄句中仄平平韵平平仄平仄仄句仄仄平平仄仄平平韵
回首沧波故苑　落梅烟雨黄昏　
平仄平平仄仄句仄平平仄平平韵

格四
格五（木兰花慢）（变格二）
辛弃疾
可怜今夕月　向何处　去悠悠　是别有人间　那边才见　光景东头　是天外空汗漫　但长风浩浩送中秋　
仄平平仄仄句仄平仄读仄平平韵仄中仄平平句中平平仄句中仄平平韵仄平仄平仄仄句仄平平仄仄仄平平韵
飞镜无根谁系　姮娥不嫁谁留　
平仄平平平仄句平平仄仄平平韵
谓经海底问无由　恍惚使人愁　怕万里长鲸　纵横触破　玉殿琼楼　虾蟆故堪浴水　问云何玉兔解沉浮　
仄平仄仄仄平平韵仄仄仄平平韵仄中仄平平句中平仄仄句中仄平平韵平平仄平仄仄句仄平平仄仄仄平平韵
若道都齐无恙　云何渐渐如钩　
仄仄平平仄仄句平平仄仄平平韵
