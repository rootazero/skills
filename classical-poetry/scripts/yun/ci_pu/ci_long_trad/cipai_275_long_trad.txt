鵲橋仙
定格
秦觀
纖雲弄巧　飛星傳恨　銀漢迢迢暗度　金風玉露一相逢　便勝卻　人間無數
中平中仄句中平中仄句中仄中平中仄韻中平中仄仄平平句仄中仄讀平平中仄韻
柔情似水　佳期如夢　忍顧鵲橋歸路　兩情若是久長時　又豈在　朝朝暮暮
中平中仄句中平中仄句中仄中平中仄韻中平中仄仄平平句仄中仄讀平平中仄韻

格二
定格（多用韻）
辛棄疾
松岡避暑　茅檐避雨　閑去閑來幾度　醉扶孤石看飛泉　又卻是　前回醒處　
中平中仄韻中平中仄韻中仄中平中仄韻中平中仄仄平平句仄中仄讀平平中仄韻
東家娶婦　西家歸女　燈火門前笑語　釀成千頃稻花香　夜夜費　一天風露　
中平中仄韻中平中仄韻中仄中平中仄韻中平中仄仄平平句仄中仄讀平平中仄韻
