行香子
定格
蘇軾
一葉舟輕　雙槳鴻驚　水天清　影湛波平　魚翻藻鑑　鷺點烟汀　過沙溪急　霜溪冷　月溪明
中仄平平韻中仄平平韻中平中讀中仄平平韻中平中仄句中仄平平韻仄中平中句中平仄句中平平韻
重重似畫　曲曲如屛　算當年　虛老嚴陵　君臣一夢　今古空名　但遠山長　雲山亂　曉山靑
中平中仄句中仄平平韻中平中讀中仄平平韻中平中仄句中仄平平韻仄中平中句中平仄句仄平平韻

格二
定格（多用一韻）
秦觀
樹繞邨莊　水滿陂塘　倚東風　豪興徜徉　小園幾許　收盡春光　有桃花紅　李花白　菜花黃　
中仄平平韻中仄平平韻中平中讀中仄平平韻中平中仄句中仄平平韻仄中平中句中平仄句中平平韻
遠遠苔牆　隱隱茅堂　颺青旗　流水橋傍　偶然乘興　步過東崗　正鶯兒啼　燕兒舞　蝶兒忙　
中仄平平韻中仄平平韻中平中讀中仄平平韻中平中仄句中仄平平韻仄中平中句中平仄句仄平平韻

格三
定格（加襯字）
李清照
草際鳴蛩　驚落梧桐　正人間　天上愁濃　雲階月地　關鎖千重　縱浮槎來　浮槎去　不相逢　
中仄平平韻中仄平平韻中平中讀中仄平平韻中平中仄句中仄平平韻仄中平中句中平仄句中平平韻
星橋鵲駕　經年纔見　想離情　別恨難窮　牽牛織女　莫是離中　甚一霎兒晴　一霎兒雨　一霎兒風　
中平中仄句中平中仄句中平中讀中仄平平韻中平中仄句中仄平平韻仄仄仄平平句仄仄平仄句仄仄平平韻
