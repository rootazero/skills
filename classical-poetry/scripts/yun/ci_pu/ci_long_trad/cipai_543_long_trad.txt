八聲甘州
定格
柳永
對瀟瀟暮雨灑江天　一番洗清秋　漸霜風凄緊　關河冷落　殘照當樓　是處紅衰翠減　苒苒物華休
仄中平仄仄仄平平句中中仄平平韻仄平平中仄句中平中仄句中仄平平韻中仄平平中仄句中仄仄平平韻
惟有長江水　無語東流
中仄平平仄句中仄平平韻
不忍登高臨遠　望故鄉渺邈　歸思難收　嘆年來蹤迹　何事苦淹畱　想佳人　妝樓顒望　誤幾回
中仄中平中仄句仄中平中仄句中仄平平韻仄平平中仄句中仄仄平平韻仄平平讀中平平仄句仄中平讀
天際識歸舟　爭知我　倚闌干處　正恁凝愁
中仄仄平平韻平平仄讀仄平平仄句中仄平平韻

格二
定格（首句用韻）
張炎
記玉關踏雪事清遊　寒氣脆貂裘　傍枯林古道　長河飲馬　此意悠悠　短夢依然江表　老淚灑西州　
仄中平仄仄仄平平韻中中仄平平韻仄平平中仄句中平中仄句中仄平平韻中仄平平中仄句中仄仄平平韻
一字無題處　落葉都愁　
中仄平平仄句中仄平平韻
載取白雲歸去　問誰留楚佩　弄影中洲　折蘆花贈遠　零落一身秋　向尋常　野橋流水　待招來　
中仄中平中仄句仄中平中仄句中仄平平韻仄平平中仄句中仄仄平平韻仄平平讀中平平仄句仄中平讀
不是舊沙鷗　空懷感　有斜陽處　却怕登樓　
中仄仄平平韻平平仄讀仄平平仄句中仄平平韻
