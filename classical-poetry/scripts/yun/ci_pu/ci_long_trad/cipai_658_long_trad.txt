水龍吟
定格
蘇軾
似花還似非花　也無人惜從教墜　拋家傍路　思量卻是　無情有思　縈損柔腸　困酣嬌眼　欲開還閉
仄平中仄平平句中平中仄平平仄韻中平仄仄句中平中仄句中平中仄韻中仄平平句中平中仄句中平平仄韻
夢隨風萬里　尋郎去處　又還被　鶯呼起
仄中平中仄句中平中仄句中平仄句平平仄韻
不恨此花飛盡　恨西園　落紅難綴　曉來雨過　遺蹤何在　一池萍碎　春色三分　二分塵土
中仄中平中仄句仄平平讀中平平仄韻中平中仄句中平平仄句中平平仄韻中仄平平句中平中仄句
一分流水　細看來不是　楊花點點　是離人淚
中平平仄韻仄平平仄仄句中平中仄句仄平平仄韻

格二
定格（過片押韻）
辛棄疾
楚天千里清秋　水隨天去秋無際　遙岑遠目　獻愁供恨　玉簪螺髻　落日樓頭　斷鴻聲裏　江南遊子　
仄平中仄平平句中平中仄平平仄韻中平仄仄句中平中仄句中平中仄韻中仄平平句中平中仄句中平平仄韻
把吳鈎看了　欄杆拍遍　無人會　登臨意　
仄中平中仄句中平中仄句中平仄句平平仄韻
休説鱸魚堪膾　盡西風　季鷹歸未　求田問舍　怕應羞見　劉郎才氣　可惜流年　憂愁風雨　
中仄中平中仄韻仄平平讀中平平仄韻中平中仄句中平平仄句中平平仄韻中仄平平句中平中仄句
樹猶如此　倩何人喚取　紅巾翠袖　搵英雄淚　
中平平仄韻仄平平仄仄句中平中仄句仄平平仄韻

格三
變格
蘇軾
露寒烟冷蒹葭老　天外征鴻寥唳　銀河秋晚　長門燈悄　一聲初至　應念瀟湘　岸遙人靜　水多菰米
中平平仄平平仄句中仄中平平仄韻中平仄仄句中平中仄句中平中仄韻中仄平平句中平中仄句中平平仄韻
乍望極平田　徘徊欲下　依前被　風驚起
仄中平中仄句中平中仄句中平仄句平平仄韻
須信衡陽萬里　有誰家　錦書遙寄　萬重雲外　斜行橫陣　才疏又綴　仙掌月明　石頭城下
中仄中平中仄句仄平平讀中平平仄韻中平中仄句中平平仄句中平平仄韻中仄平平句中平中仄句
影搖寒水　念征衣未搗　佳人拂杵　有盈盈淚
中平平仄韻仄平平仄仄句中平中仄句仄平平仄韻