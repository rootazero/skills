风流子
单调三十四字，八句六仄韵
孙光宪
楼倚长衢欲暮　瞥见神仙伴侣　微傅粉　拢梳头　隐映画帘开处　无语　无绪　慢曳罗裙归去
平仄中平中仄韵中仄中平中仄韵平仄仄句仄平平句中仄中平中仄韵平仄韵平仄韵中仄中平平仄韵

格二
双调一百十字，前段十二句四平韵，后段十句四平韵
周邦彦
枫林彫晚叶　关河迥　楚客惨将归　望一川暝霭　雁声哀怨　半规凉月　人影参差　酒醒后
中中中中仄句平中仄读中仄仄平平韵仄中中中中句仄平平仄句中平中仄句中中中平韵中中中读
泪花销凤蜡　风幕卷金泥　砧杵韵高　唤回残梦　绮罗香减　牵起馀悲
中平平仄仄句中仄仄平平韵中仄仄平句中平中仄句中平中仄句中仄平平韵
亭皋分襟地　难堪处　偏是掩面牵衣　何况怨怀长结　重见无期　想寄恨书中　银钩空满　断肠声里
中平平中仄句平中仄读平中中仄平平韵中仄中平平仄句中仄平平韵仄中中中中句中平中仄句中平中中句
玉箸还垂　多少暗愁密意　惟有天知
中仄平平韵中仄中平中仄句中仄平平韵

格三
双调一百十字，前段十二句四平韵，后段十一句四平韵
张耒
亭皋木叶下　重阳近　又是捣衣秋　奈愁入庾肠　老侵潘鬓　误簪黄菊　花也应羞　楚天晚
平平仄仄仄句平平仄读仄仄仄平平韵仄平仄仄平句仄平平仄句仄平平仄句平仄平平韵仄平仄读
白蘋烟尽处　红蓼水边头　芳草有情　夕阳无语　雁横南浦　人倚西楼
仄平平仄仄句平仄仄平平韵平仄仄平句仄平平仄句仄平平仄句平仄平平韵
玉容知安否　香笺共锦字　两处悠悠　空恨白云离合　青鸟沉浮　向风前懊恼　芳心一点　寸眉两叶
仄平平平仄句平平仄仄仄句仄仄平平韵平仄仄平平仄句平仄平平韵仄平平仄仄句平平仄仄句仄平仄仄句
禁甚閒愁　情到不堪言处　分付东流
平仄平平韵平仄仄平平仄句平仄平平韵

格四
双调一百十一字，前段十二句四平韵，后段十一句四平韵
王之道
扁舟南浦岸　分携处　鸣佩忆珊珊　见十里长堤　数声啼鴃　至今清泪　襟袖斓斑　谁信道
平平平仄仄句平平仄读平仄仄平平韵仄仄仄平平句仄平平仄句仄平平仄句平仄平平韵平仄仄读
沈腰成瘦损　潘鬓就衰残　漫把酒临风　看花对月　不言拄笏　无绪凭阑
仄平平仄仄句平仄仄平平韵仄仄仄平平句仄平仄仄句仄平仄仄句平仄平平韵
相逢还相感　但凝情秋水　送恨青山　应念马催行色　泥溅征衫　况芳菲将过　红英晼晚　追随正乐
平平平平仄句仄平平平仄句仄仄平平韵平仄仄平平仄句平仄平平韵仄平平平仄句平平仄仄句平平仄仄句
黄鸟间关　争得此心无著　浑是云閒
平仄平平韵平仄仄平平仄句平仄平平韵

格五
双调一百十字，前后段各十二句、四平韵
王千秋
夜久烛花暗　仙翁醉　丰颊缕红霞　正三行钿袖　一声金缕　卷茵停舞　侧火分茶　笑盈盈
仄仄仄平仄句平平仄读平仄仄平平韵仄平平平仄句仄平平仄句仄平平仄句仄仄平平韵仄平平读
溅汤温翠碗　拆印启缃纱　玉笋缓摇　云头初起　竹龙停战　雨脚微斜
仄平平仄仄句仄仄仄平平韵仄仄仄平句平平平仄句仄平平仄句仄仄平平韵
清风生两腋　尘埃尽　留白雪　长黄芽　解使芝眉长秀　潘鬓休华　想行宫异日　衮衣寒夜
平平平仄仄句平中仄句中仄仄句仄平平韵仄仄平平平仄句平仄平平韵仄平平仄仄句仄平平仄句
小团分赐　新样金花　还记玉麟春色　曾在仙家
仄平平仄句平仄平平韵平仄仄平平仄句平仄平平韵

格六
双调一百九字，前段十二句五平韵，后段十句四平韵
周邦彦
新绿小池塘　风帘动　碎影舞斜阳　羡金屋去来　旧时巢燕　土花缭绕　前度莓墙　绣阁凤帏深几许
平仄仄平平韵平平仄读仄仄仄平平韵仄平仄仄平句仄平平仄句仄平平仄句平仄平平韵仄仄仄平平仄仄句
听得理丝簧　欲说又休　虑乖芳信　未歌先咽　愁近清觞
仄仄仄平平韵仄仄仄平句仄平平仄句仄平平仄句平仄平平韵
遥知新妆了　开朱户　应自待月西厢　最苦梦魂　今宵不到伊行　问甚时说与　佳音密耗　寄将秦镜
平平平平仄句平平仄读平仄仄仄平平韵仄仄仄平句中平中仄平平韵仄仄平仄仄句平平仄仄句仄平平仄句
偷换韩香　天便教人　霎时厮见何妨
平仄平平韵平仄平平句仄平平仄平平韵

格七
双调一百九字，前段十二句五平韵，后段十句四平韵
吴文英
金谷已空尘　薰风转　国色返春魂　半欹雪醉霜　舞低鸾翅　绛笼蜜炬　绿映龙盆　窈窕绣窗人睡起
平仄仄平平韵平平仄读仄仄仄平平韵仄平仄仄平句仄平平仄句仄平仄仄句仄仄平平韵仄仄仄平平仄仄句
临砌默无言　慵整堕鬟　怨时迟暮　可怜憔悴　啼雨黄昏
平仄仄平平韵平仄仄平句仄平平仄句仄平平仄句平仄平平韵
轻桡移花市　秋娘渡　飞浪溅湿行裙　二十四桥南北　罗荐香分　念碎劈芳心　萦思千缕　赠将幽素
平平平平仄句平平仄读平仄仄仄平平韵中仄仄平中仄句中仄平平韵仄仄仄平平句平平平仄句仄平平仄句
偷剪重云　终待凤池归去　催咏红翻
平仄平平韵平仄仄平平仄句中仄平平韵

格八
双调一百八字，前段十二句五平韵，后段十一句五平韵
贺铸
何处最难忘　方豪健　放乐五云乡　彩笔赋诗　禁池芳草　香鞯调马　辇路垂杨　绮筵上　扇偎歌黛浅
平仄仄平平韵平平仄读仄仄仄平平韵仄仄仄平句仄平平仄句平平平仄句仄仄平平韵仄平仄读仄平平仄仄句
汗裛舞罗香　兰烛伴归　绣轮同载　闭花别馆　隔水深坊
仄仄仄平平韵平仄仄平句仄平平仄句仄平仄仄句仄仄平平韵
零落少年场　琴心漫流怨　带眼偷长　无奈占床燕月　欺鬓吴霜　塞北音尘　鱼封永断　便桥烟雨
平仄仄平平韵平平仄平仄句仄仄平平韵平仄仄平平仄句平仄平平韵仄仄平平句平平仄仄句仄平平仄句
鹤表相望　好在后庭桃李　应记刘郎
仄仄平平韵仄仄仄平平仄句平仄平平韵

格九
双调一百十一字，前段十二句五平韵，后段十一句五平韵
吴激
书剑忆游梁　当时事　底处不堪伤　望兰楫嫩漪　向吴南浦　杏花微雨　窥宋东墙　凤城外
平仄仄平平韵平平仄读仄仄仄平平韵仄平仄仄平句仄平平仄句仄平平仄句平仄平平韵仄平仄读
燕随青步障　丝惹紫游缰　曲水古今　禁烟前后　暮云楼阁　春草池塘
仄平平仄仄句平仄仄平平韵仄仄仄平句仄平平仄句仄平平仄句平仄平平韵
回首断人肠　年芳但如雾　镜发已成霜　独自蚁尊陶写　蝶梦悠扬　听出塞琵琶　风沙淅沥
中中中中平韵平平中中仄句仄仄仄平平韵仄仄仄平平仄句仄仄平平韵仄仄仄平平句平平仄仄句
寄书鸿雁　烟月微茫　不似海门潮信　犹到浔阳
仄平平仄句平仄平平韵仄仄仄平平仄句平仄平平韵

