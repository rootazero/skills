念奴娇
双调一百字，前后段各十句、四仄韵
苏轼
凭空眺远　见长空万里　云无留迹　桂魄飞来光射处　冷浸一天秋碧　玉宇琼楼　乘鸾来去
中平中仄句仄中平中仄句中中平仄韵中仄中平平仄仄句中仄中平平仄韵中仄平平句中平中仄句
人在清凉国　江山如画　望中烟树历历
中仄平平仄韵中平平仄句仄平平仄中仄韵
我醉拍手狂歌　举杯邀月　对影成三客　起舞徘徊风露下　今夕不知何夕　便欲乘风　翻然归去
中仄中仄平平句中平中仄句中中平平仄韵中仄中平平仄仄句中仄中平平仄韵中仄平平句中平中仄句
何用骑鹏翼　水晶宫里　一声吹断横笛
中仄平平仄韵中平平仄句中平平仄平仄韵

格二
双调一百字，前段九句四仄韵，后段十句四仄韵
苏轼
大江东去　浪淘尽　千古风流人物　故垒西边　人道是　三国周郎赤壁　乱石穿空　惊涛拍岸
仄平平仄句仄平仄读平仄平平平仄韵仄仄平平句平仄仄读平仄平平仄仄韵仄仄平平句平平仄仄句
卷起千堆雪　江山如画　一时多少豪杰
仄仄平平仄韵平平平仄句仄平平仄平仄韵
遥想公瑾当年　小乔初嫁了　雄姿英发　羽扇纶巾　谈笑处　樯橹灰飞烟灭　故国神游　多情应笑我
平仄平仄平平句仄平平仄仄句平平平仄韵仄仄平平句平仄仄读平仄平平平仄韵仄仄平平句平平仄仄仄句
早生华发　人间如寄　一尊还酹江月
仄平平仄韵平平平仄句仄平平仄平仄韵

格三
双调一百字，前后段各十句、四仄韵
姜夔
五湖旧约　问经年底事　长负清景　暝入西山　渐唤我　一叶夷犹乘兴　倦网都收　归禽时度
仄平仄仄句仄平平仄仄句平仄平仄韵仄仄平平句仄仄仄读仄仄平平平仄韵仄仄平平句平平平仄句
月上汀洲冷　中流容与　画桡不点清镜
仄仄平平仄韵平平平仄句仄平仄仄平仄韵
谁解唤起湘灵　烟鬟雾鬓　理哀弦鸿阵　玉麈清谈　叹坐客　多少风流名胜　暗柳萧萧　飞萤冉冉
平仄仄仄平平句平平仄仄句仄平平平仄韵仄仄平平句仄仄仄读平仄平平平仄韵仄仄平平句平平仄仄句
夜久知秋信　鲈鱼应好　旧家乐事谁省
仄仄平平仄韵平平平仄句仄平仄仄平仄韵

格四
双调一百字，前段十句四仄韵，后段十一句五仄韵
姜夔
闹红一舸　记来时　尝与鸳鸯为侣　三十六陂人未到　水佩风裳无数　翠叶吹凉　玉容消酒
仄平仄仄句仄平平句平仄平平平仄韵平仄仄平平仄仄句仄仄平平平仄韵仄仄平平句仄平平仄句
更洒菰蒲雨　嫣然摇动　冷香飞上诗句
仄仄平平仄韵平平平仄句仄平平仄平仄韵
日暮　青盖亭亭　情人不见　争忍凌波去　只恐舞衣容易落　愁入西风南浦　高柳垂阴　老鱼吹浪
仄仄韵平仄平平句平平仄仄句平仄平平仄韵仄仄仄平平仄仄句平仄平平平仄韵平仄平平句仄平平仄句
留我花间住　田田多少　几回沙际归路
平仄平平仄韵平平平仄句仄平平仄平仄韵

格五
双调一百字，前段九句五仄韵，后段十句四仄韵
张炎
行行且止　把乾坤　收入篷窗深里　星散白鸥三四点　数笔横塘秋意　岸嘴冲波　篱根受月
平平仄仄韵仄平平读平仄平平平仄韵平仄仄平平仄仄句仄仄平平平仄韵仄仄平平句平平仄仄句
野径通村市　疏风迎面　湿衣原是空翠
仄仄平平仄韵平平平仄句仄平平仄平仄韵
堪叹敲雪门荒　争棋墅冷　苦竹鸣山鬼　纵使如今犹有晋　无复清游如此　落日黄沙　远天云淡
平仄平仄平平句平平仄仄句仄仄平平仄韵仄仄平平平仄仄句平仄平平平仄韵仄仄平平句仄平平仄句
弄影芦花外　几时归去　剪取一半烟水
仄仄平平仄韵仄平平仄句仄仄仄仄平仄韵

格六
双调一百字，前段十句五仄韵，后段十一句五仄韵
张炎
长流万里　与沈沈沧海　平分一水　孤白争流蟾不没　影落潜蛟腾起　莹玉悬秋　绿房迎晓
平平仄仄韵仄平平平仄句平平仄仄韵平仄平平平仄仄句仄仄平平平仄韵仄仄平平句仄平平仄句
楼观光凝洗　紫箫声袅　四檐吹下清气
平仄平平仄韵仄平平仄句仄平平仄平仄韵
遥睇　浪击空明　古愁休问　消长盈虚理　风入芦花歌忽断　知有渔舟閒舣　露已沾衣　沤犹栖草
平仄韵仄仄平平句仄平平仄句平仄平平仄韵平仄平平平仄仄句平仄平平平仄韵仄仄平平句平平平仄句
一片潇湘意　人方酣梦　长翁元自如此
仄仄平平仄韵平平平仄句平平平仄平仄韵

格七
双调一百一字，前后段各十句、四仄韵
张辑
嫩凉生晓　怪得今朝　湖上秋风无迹　古寺桂香山色外　肠断幽丛金碧　骤雨俄来　苍烟不见
仄平平仄句仄仄平平句平仄平平平仄韵仄仄仄平平仄仄句平仄平平平仄韵仄仄平平句平平仄仄句
苔径孤吟屐　系船高柳　晚蝉嘶破愁寂
平仄平平仄韵仄平平仄句仄平平仄平仄韵
且约携酒高歌　与鸥相好　分坐渔矶石　算只藕花知我意　犹把红芳留客　楼阁空濛　管弦清润
仄仄平仄平平句仄平平仄句平仄平平仄韵仄仄仄平平仄仄句平仄平平平仄韵平仄平平句仄平平仄句
一水盈盈隔　不如休去　月悬良夜千尺
仄仄平平仄韵仄平平仄句仄平平仄平仄韵

格八
双调一百二字，前后段各十句、四仄韵
赵长卿
银蟾光满　弄馀辉　冷浸江梅无力　缓引柔条浮素蕊　横在閒窗虚壁　染纸挥毫　粉涂墨晕
平平平仄句仄平平读仄仄平平平仄韵仄仄平平平仄仄句平仄平平平仄韵仄仄平平句仄平仄仄句
不似今端的　天然造化　别是一般　清瘦踪迹
仄仄平平仄韵平平仄仄句仄仄仄平句平仄平仄韵
今夜翠葆堂深　梦回风定　因月才相识　先自离愁　那更被　晓角残更催逼　曙色将分　轻阴移尽
平仄仄仄平平句仄平平仄句平仄平平仄韵平仄平平句仄仄仄读仄仄平平平仄韵仄仄平平句平平平仄句
过眼难寻觅　江南图上　画工应为描得
仄仄平平仄韵平平平仄句仄平平仄平仄韵

格九
双调一百字，前后段各十句、四平韵
陈允平
汉江露冷　是谁将瑶瑟　弹向云中　一曲清泠声渐杳　月高人在珠宫　晕额黄轻　涂腮粉艳
中平中仄句仄平平平仄句中中平平韵中仄平平平仄仄句中中平仄平平韵中仄平平句中平中仄句
罗带织青葱　天香吹散　佩环犹自丁东
中仄仄平平韵中平平仄句中中中仄平平韵
回首杜若汀洲　金钿玉镜　何日得相逢　独立飘飘烟浪远　罗袜羞溅春红　渺渺予怀　迢迢良夜
平中中仄平平句平平中仄句中仄仄平平韵中仄平平平仄仄句中仄平仄平平韵中仄平平句中平中仄句
三十六陂风　九嶷何处　断云飞度千峰
中仄仄平平韵中平平仄句仄平中仄平平韵

格十
双调一百字，前后段各十句、四平韵
张元干
吴淞初冷　记垂虹南望　残日西沈　秋入青冥三万顷　蟾影吞尽湖阴　玉斧为谁　冰轮如许
平平平仄句仄平平平仄句平仄平平韵平仄平平平仄仄句平仄平仄平平韵仄仄平平句平平平仄句
宫阙想寒深　人间奇观　古今豪士悲吟
平仄仄平平韵平平平仄句仄平平仄平平韵
苍髯丹颊仙翁　淮山风露底　曾赋幽寻　老去专城仍好客　时拥歌吹登临　坐揖龙江　举杯相属
平平平仄平平句平平平仄仄句平仄平平韵仄仄平平平仄仄句平仄平仄平平韵仄仄平平句仄平平仄句
桂子落波心　一声猿啸　醉来虚籁千林
仄仄仄平平韵仄平平仄句仄平平仄平平韵

格十一
双调一百字，前段十句四平韵，后段十句五平韵
叶梦得
故山渐近　念渊明归意　萧然谁论　归去来兮　秋已老　松菊三径犹存　稚子欢迎　飘飘风袂
仄平仄仄句仄平平平仄句平平平平韵平仄平平句平仄仄读平仄平仄平平韵仄仄平平句平平平仄句
依约旧衡门　琴书萧散　更欣有酒盈尊
平仄仄平平韵平平平仄句仄平仄仄平平韵
惆怅萍梗无根　天涯行已遍　空负田园　去矣何之　窗户小　容膝聊倚南轩　倦鸟知还　晚云遥映
平仄平仄平平韵平平平仄仄句平仄平平韵仄仄平平句平仄仄读平仄平仄平平韵仄仄平平句仄平平仄句
山气欲黄昏　此中真意　故应欲辨忘言
平仄仄平平韵仄平平仄句仄平仄仄平平韵

格十二
双调一百字，前段九句五平韵，后段十句六平韵
曹勋
半阴未雨　洞房深　门掩清润芳晨　古鼎金炉　烟细细　飞起一缕轻云　罗绮娇春　争拢翠袖
仄平仄仄句仄平平读平仄平仄平平韵仄仄平平句平仄仄读平仄仄仄平平韵平仄平平韵平平仄仄句
笑语惹兰芬　歌筵初罢　最宜斗帐黄昏
仄仄仄平平韵平平平仄句仄平仄仄平平韵
楼上念远佳人　心随沈水　学兰灺俱焚　事与人非　争似此　些子香气常存　记得临分　罗巾馀赠
平仄仄仄平平韵平平平仄句仄平仄平平韵仄仄平平句平仄仄读平仄平仄平平韵仄仄平平韵平平平仄句
尽日把浓熏　一回开看　一回肠断重闻
仄仄仄平平韵仄平平仄句仄平平仄平平韵

