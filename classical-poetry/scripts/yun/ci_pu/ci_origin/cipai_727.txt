南浦
双调一百五字，前后段各十句、五仄韵
程垓
金鸭懒熏香　向晚来　春酲一枕无绪　浓绿涨瑶窗　东风外　吹尽乱红飞絮　无言伫立　断肠惟有流莺语
平仄仄平平句仄仄平句平平仄仄平仄韵平仄仄平平句平平仄读平仄仄平平仄韵平平仄仄句仄平平仄平平仄韵
碧云欲暮　空惆怅韶华　一时虚度
仄平仄仄韵平平仄平平句仄平平仄韵
追思旧日心情　记题叶西楼　吹花南浦　老去觉欢疏　伤春恨　都付断云残雨　黄昏院落　问谁犹在凭阑处
平平仄仄平平句仄平仄平平句平平平仄韵仄仄仄平平句平平仄读平仄仄平平仄韵平平仄仄句仄平平仄平平仄韵
可堪杜宇　空只解声声　催他春去
仄平仄仄韵平仄仄平平句平平平仄韵

格二
双调一百五字，前段十句四仄韵，后段九句四仄韵
周邦彦
浅带一帆风　向晚来　扁舟稳下南浦　迢递阻潇湘　衡皋迥　斜舣蕙兰汀渚　危樯影里　断云黯黯遥天暮
仄仄仄平平句仄仄平读平平仄仄平仄韵平仄仄平平句平平仄读平仄仄平平仄韵平平仄仄句仄平仄仄平平仄韵
菡萏袅风斜　偷送清香　时时微度
仄仄仄平平句平仄平平句平平平仄韵
吾家旧有簪缨　甚顿作　天涯经岁羁旅　羌管怎知情　烟波上　黄昏万斛愁绪　无言对月　皓彩千里人何处
平平仄仄平平句仄仄仄读平平平仄平仄韵平仄仄平平句平平仄读平平仄仄平仄韵平平仄仄句仄仄平仄平平仄韵
恨身无凤翼　只待而今　飞将归去
仄平平仄仄句仄仄平平句平平平仄韵

格三
双调一百五字，前后段各十句、四仄韵
史达祖
玉树晓飞香　待倩它　和愁点破妆镜　轻嫩一天春　平白地　都护雨昏烟冥　幽花露湿　定应独把阑干凭
仄仄仄平平句仄仄平句平平仄仄平仄韵平仄仄平平句平仄仄读平仄仄平平仄韵平平仄仄句仄平仄仄平平仄韵
谢屐未蜡　安排共文鸳　重游芳径
仄仄仄仄句平平仄平平句平平平仄韵
年来梦里扬州　怕事随歌残　情趁云冷　娇眄隔东风　无人会　莺燕暗中心性　深盟纵约　尽同晴雨全无定
平平仄仄平平句仄仄平平平句平仄平仄韵平仄仄平平句平平仄读平仄仄平平仄韵平平仄仄句仄平平仄平平仄韵
海棠梦在　相思过西园　秋千红影
仄平仄仄句平平仄平平句平平平仄韵

格四
双调一百五字，前段九句四仄韵，后段八句五仄韵
张炎
波暖绿粼粼　燕飞来　好是苏堤才晓　鱼没浪痕圆　流红去　翻笑东风难埽　荒桥断浦　柳阴撑出扁舟小
中仄仄平平句仄中平句中中中中平仄韵平仄仄平平句平中仄读平中中平平仄韵中平仄仄句中平中仄平平仄韵
回首池塘青欲遍　绝似梦中芳草
平仄平平平仄仄句中仄仄平平仄韵
和云流出空山　甚年年　净洗花香不了　新渌乍生时　孤村路　犹忆那回曾到　馀情渺渺　茂林觞咏如今悄
平平中仄平平句仄中中读中中中中中仄韵中仄仄平平句平平仄读中中仄中平仄韵中平仄仄韵仄中平仄平平仄韵
前度刘郎归去后　溪上碧桃多少
中仄平平平仄仄句平仄仄平平仄韵

格五
双调一百二字，前段九句四平韵，后段八句四平韵
鲁逸仲
风悲画角　听单于　三弄落谯门　投宿骎骎征骑　飞雪满孤村　酒市渐阑灯火　正敲窗　乱叶舞纷纷
平平仄仄句仄平平读平仄仄平平韵平仄平平平仄句平仄仄平平韵仄仄仄平平仄句仄平平读仄仄仄平平韵
送数声惊雁　乍离烟水　嘹唳度寒云
仄仄平平仄句仄平平仄句平仄仄平平韵
好在半胧淡月　到如今　无处不销魂　故园梅花归梦　愁损绿罗裙　为问暗香閒艳　也相思
仄仄仄平仄仄句仄平平读平仄仄平平韵仄平平平平仄句平仄仄平平韵仄仄仄平平仄句仄平平读
万点付啼痕　算翠屏应是　两眉馀恨倚黄昏
仄仄仄平平韵仄仄平平仄句仄平平仄仄平平韵

