摸鱼儿
双调一百十六字，前段十句六仄韵，后段十一句七仄韵
晁补之
买陂塘　旋栽杨柳　依稀淮岸湘浦　东皋雨足轻痕涨　沙嘴鹭来鸥聚　堪爱处　最好是　一川夜月光流渚
仄平平读中平平仄句中平中仄平仄韵中平中仄平平仄句中仄中平平仄韵平仄仄韵中仄仄读中平中仄平平仄韵
无人自舞　任翠幕张天　柔茵藉地　酒尽未能去
中平中仄韵仄中仄平平句中平中仄句中仄中平仄韵
青绫被　休忆金闺故步　儒冠曾把身误　弓刀千骑成何事　荒了邵平瓜圃　君试觑　满青镜
平平仄句中仄平平中仄韵中平中仄平仄韵中平中仄平平仄句中仄中平平仄韵平仄仄韵中中仄读
星星鬓影今如许　功名浪语　便做得班超　封侯万里　归计恐迟暮
中平中仄平平仄韵中平中仄韵中中仄平平句中平中仄句中仄仄平仄韵

格二
双调一百十六字，前段十句七仄韵，后段十一句七仄韵
辛弃疾
更能消　几番风雨　匆匆春又归去　惜春长怕花开早　何况落红无数　春且住　见说道　天涯芳草无归路
仄平平读仄平平仄韵平平平仄平仄韵仄平平仄平平仄句平仄仄平平仄韵平仄仄韵仄仄仄读平平平仄平平仄韵
怨春不语　算祇有殷勤　画檐蛛网　尽日惹飞絮
仄平仄仄韵仄仄仄平平句仄平平仄句仄仄仄平仄韵
长门事　准拟佳期又误　娥眉曾有人妒　千金纵买相如赋　脉脉此情谁诉　君莫舞　君不见
平平仄句仄仄平平仄仄韵平平平仄平仄韵平平仄仄平平仄句仄仄仄平平仄韵平仄仄韵平仄仄读
玉环飞燕皆尘土　閒愁最苦　休去倚危阑　斜阳正在　烟柳断肠处
仄平平仄平平仄韵平平仄仄韵平仄仄平平句平平仄仄句平仄仄平仄韵

格三
双调一百十六字，前段十一句六仄韵，后段十二句八仄韵
李演
又西风　四桥疏柳　惊蝉相对秋语　琼荷万笠花云重　袅袅红衣如舞　鸿北去　渺岸芷汀芳
仄平平读仄平平仄句平平平仄平仄韵平平仄仄平平仄句仄仄平平平仄韵平仄仄韵仄仄仄平平句
几点斜阳雨　吴亭旧树　又系我扁舟　渔乡钓里　秋色澹归鹭
仄仄平平仄韵平平仄仄韵仄仄仄平平句平平仄仄句平仄仄平仄韵
长干路　蔓草疏烟断墅　商歌如写羁旅　丹溪翠岫登临事　苔屐尚黏苍土　鸥且住　怕月冷吟魂
平平仄韵仄仄平平仄仄韵平平平仄平仄韵平平仄仄平平仄句平仄仄平平仄韵平仄仄韵仄仄仄平平句
婉冉空江暮　明灯暗浦　更短笛衔风　长云弄晚　天际画秋句
仄仄平平仄韵平平仄仄韵仄仄仄平平句平平仄仄句平仄仄平仄韵

格四
双调一百十六字，前段十一句七仄韵，后段十二句八仄韵
张炎
爱吾庐　傍湖千顷　苍茫一片清润　晴岚暖翠融融处　花影倒窥天镜　沙浦迥　看野水涵波
仄平平读仄平平仄韵平平仄仄平仄韵平平仄仄平平仄句平仄仄平平仄韵平仄仄韵仄仄仄平平句
隔柳横孤艇　眠鸥未醒　甚占得莼乡　都无人见　斜照起春暝
仄仄平平仄韵平平仄仄韵仄仄仄平平句平平平仄句平仄仄平仄韵
还重省　岂料山中秦晋　桃源今度难认　林间却是长生路　一笑元非捷径　深更静　待散发吹箫
平平仄韵仄仄平平平仄韵平平平仄平仄韵平平仄仄平平仄句仄仄平平仄仄韵平仄仄韵仄仄仄平平句
跨鹤天风冷　凭高露饮　正碧落尘空　光摇半壁　月在万松顶
仄仄平平仄韵平平仄仄韵仄仄仄平平句平平仄仄句仄仄仄平仄韵

格五
双调一百十六字，前段十一句八仄韵，后段十二句九仄韵
白朴
问双星　有情几许　消磨不尽今古　年年此夕风流会　香暖月窗云户　听笑语　知几处　彩楼瓜果祈牛女
仄平平读仄平仄仄韵平平仄仄平仄韵平平仄仄平平仄句平仄仄平平仄韵平仄仄韵平仄仄韵仄平平仄平平仄韵
蛛丝暗度　似抛掷金梭　萦回锦字　织就旧时句
平平仄仄韵仄平仄平平句平平仄仄句仄仄仄平仄韵
愁云暮　漠漠苍烟挂树　人间心更谁诉　擘钗分钿蓬山远　一样绛河银浦　乌鹊渡　离别苦
平平仄韵仄仄平平仄仄韵平平平仄平仄韵仄平平仄平平仄句仄仄仄平平仄韵平仄仄韵平仄仄韵
啼妆洒尽新秋雨　云屏且驻　算犹胜姮娥　仓皇奔月　只有去时路
平平仄仄平平仄韵平平仄仄韵仄平仄平平句平平平仄句仄仄仄平仄韵

格六
双调一百十四字，前段十一句七仄韵，后段十二句七仄韵
赵从橐
指庭前　翠云合雨　霏霏香满仙宇　一清透彻浑秋水　灌注百川流处　君试数　此样襟怀　顿得乾坤住
仄平平读仄平仄仄韵平平平仄平仄韵仄平仄仄平平仄句仄仄仄平平仄韵平仄仄韵仄仄平平句仄仄平平仄韵
閒情半许　听万物氤氲　从来形色　每向静中觑
平平仄仄韵仄仄仄平平句平平平仄句仄仄仄平仄韵
琪花落　相接西池寿母　年年弦月时序　荷衣菊佩寻常事　分付两山容与　天證取　此老平生
平平仄句平仄平平仄仄韵平平平仄平仄韵平平仄仄平平仄句平仄仄平平仄韵平仄仄韵仄仄平平句
可向青天语　瑶卮缓举　要见我何心　西湖万顷　来去自鸥鹭
仄仄平平仄韵平平仄仄韵仄仄仄平平句平平仄仄句平仄仄平仄韵

格七
双调一百十四字，前后段各十一句、七仄韵
徐一初
对茱萸　一年一度　龙山今在何处　参军莫道无勋业　消得从容尊俎　君看取　便破帽飘零
仄平平读仄平仄仄韵平平平仄平仄韵平平仄仄平平仄句平仄平平平仄韵平仄仄韵仄仄仄平平句
也得传千古　当年幕府　知多少时流　等閒收拾　有个客如许
仄仄平平仄韵平平仄仄韵平平仄平平句仄平平仄句仄仄仄平仄韵
追往事　满目山河晋土　征鸿又递边羽　登临莫上高层望　怕见故宫禾黍　觞绿醑　浇万斛牢愁
平仄仄句仄仄平平仄仄韵平平仄仄平仄韵平平仄仄平平仄句仄仄仄平平仄韵平仄仄韵平仄仄平平句
泪阁新亭雨　黄花无语　毕竟是　西风披拂　犹忆旧游侣
仄仄平平仄韵平平平仄韵仄仄仄读平平平仄句平仄仄平仄韵

格八
双调一百十七字，前段十一句六仄韵，后段十二句五仄韵
欧阳修
卷绣帘　梧桐秋院落　一霎雨添新绿　对小池　閒理残妆浅　向晚水纹如縠　凝远目　恨人去寂寂
仄仄平读平平平仄仄句仄仄仄平平仄韵仄仄平读平仄平平仄句仄仄仄平平仄韵平仄仄韵仄平仄仄仄句
凤枕孤难宿　倚阑不足　看燕拂风檐　蝶翻露草　两两长相逐
仄仄平平仄韵仄平仄仄韵仄仄仄平平句仄平仄仄句仄仄平平仄韵
双眉促　可惜年华晼晚　西风初弄庭菊　况伊家年少　多情未已难拘束　那堪更　趁凉景追寻
平平仄韵仄仄平平仄仄句平平平仄平仄韵仄平平平仄句平平仄仄平平仄韵仄平仄读仄平仄平平句
甚处垂杨曲　佳期过尽　但不说归来　多应忘了　云屏去时嘱
仄仄平平仄韵平平仄仄句仄仄仄平平句平平平仄句平平仄平仄韵

格九
双调一百十六字，前段十一句三叶韵、四仄韵，后段十二句两叶韵、五仄韵
《梅苑》无名氏
岁华向晚　遥天布同云　霰雪轻飞　前村昨夜漏春光　楚梅先放南枝　叹东君　运巧思　栽琼镂玉妆繁蕊
仄平仄仄句平平仄平平句仄仄平平叶平平仄仄仄平平句仄平平仄平平叶仄平平句仄仄仄韵平平仄仄平平仄韵
花中偏异　解向严冬逞芳菲　免使游蜂粉蝶戏
平平平仄韵仄仄平平仄平平叶仄仄平平仄仄仄韵
梁台上　汉宫里　殷勤仗高楼　羌管休吹　何妨留取凭阑干　大家吟玩欢醉　待明年　念芳草王孙
平平仄句仄平仄韵平平仄平平句平仄平平叶平平平仄仄平平句仄平平仄平仄韵仄平平句仄平仄平平句
万里归得未　仙源应是　又被花开向天涯　泪洒东风对桃李
仄仄平仄仄韵平平平仄韵仄仄平平仄平平叶仄仄平平仄平仄韵

